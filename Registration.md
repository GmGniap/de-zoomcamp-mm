2025 - January 13 ရက်နေ့မှာ စတင်မယ့် Data Engineering Zoomcamp အတွက်ရည်ရွယ်ပြီး study group အစီအစဥ်တစ်ခု စီစဥ်ထားပါတယ်။ မြန်မာအချင်းချင်း ရိုင်းပင်းကူညီရင်း အဆုံးထိ certificate ရအောင် သွားဖို့ ရည်ရွယ်တာပါ။

ဒါပေမယ့် Study Group သွားမယ့် ပုံစံအနေနဲ့ အချင်းချင်း ဆွေးနွေးဖို့အတွက်ကိုပဲ ဦးစားပေးထားပါတယ်။ တစ်ဦးတစ်ယောက်က ဦးဆောင်ပီး စာသင်သလို ပြန်သင်တာမျိုး က ပါဝင်သူအားလုံးအတွက် ထိရောက်မှု မရှိဘူးလို့ ခံစားရတဲ့အတွက်ပါ။ ဒါကြောင့် Study Group အတွင်းမှာပဲ group အသေးလေးတွေ ပြန်ထပ်ခွဲပြီး အချင်းချင်း စာလုပ်ဖြစ်အောင် တွန်းအားပေးပါမယ်။ ပြီးရင် အပတ်စဥ် "ဆွေးနွေးမယ်" ရက် ရောက်ရင် ကိုယ့်အဖွဲ့ ၊ သူ့အဖွဲ့ လေ့လာခဲ့သမျှ ကို ပြန်လည်မျှဝေရပါမယ်။ 

ဒီလို အဖွဲ့လိုက် လုပ်ရာမှာလဲ ပိုမိုထိရောက်ရင် စကားပြော presentation အပြင် lecture notes မှတ်စု ထုတ်ချင်းကိုလဲ မဖြစ်မနေ လုပ်ဆောင်ရပါမယ်။ အဖွဲ့အသီးသီးကနေ DE Zoomcamp ရဲ့ Lecture Youtube များကို ကြည့်ရှုပြီး မိမိတို့ နားလည်မှု ၊ ထပ်ဆင့်လေ့လာမှုတွေကို Notes အနေနဲ့ အပတ်စဥ် ရေးသားပေးရမှာ ဖြစ်ပါတယ်။ Lecture တစ်ခု - အဖွဲ့တစ်ခု - Study Notes တစ်ခု ထွက်လာမှာပါ။ အဖွဲ့တိုင်းရဲ့ notes တွေကို တစ်ခုထဲ ဖြစ်အောင် Facilitator တွေက ပြန်လည် ပေါင်းစည်းပေးမှာ ဖြစ်ပါတယ်။ ရရှိလာတဲ့ နောက်ဆုံး Notes ပေါ်မှာပဲ မူတည်ပြီး ဆွေးနွေးကြမှာ ဖြစ်ပါတယ်။ ဒါကြောင့် Lecture တစ်ခုပြီးတိုင်းမှာ သင်ခန်းစာတွေကို ကျေကျေလည်လည် နားလည်သွားဖို့ နဲ့ လက်တွေ့စမ်းသပ်ပြီး ဖြစ်ဖို့ကို တွန်းအားပေးဖို့က Study Group ရဲ့ အသက် ဖြစ်ပါလိမ့်မယ်။ 

ဒါအပြင် တစ်ယောက်ထဲ စာလုပ်ရမှာ ပျင်းနိုင်တဲ့ သူများအတွက်လဲ "စာလုပ်ကြမယ်" ဆိုတဲ့ ရက်တစ်ရက် ကို အပတ်စဥ် စီစဥ်ပေးပါမယ်။ ဒီရက်ကတော့ လူတိုင်း မဖြစ်မနေ join စရာ မလိုပေမယ့် အားလုံးတစုတစည်း ပျော်ပျော်ပါးပါး နဲ့ စာအတူစုလုပ်ဖြစ်ရင် ပိုခရီးတွင်မယ်လို့ မျှော်လင့်ပါတယ်။ ဒါဆိုတော့ အပတ်စဥ် - ၂ ရက်တာ အချိန်ပေးနိုင်မယ်ဆိုရင် Study Group အစီအစဥ်မှာ ပါဝင်ပေးဖို့ ဖိတ်ခေါ်နိုင်ပါတယ်။ အကယ်ရွေ့ ကိုယ့်အချိန်အခက်အခဲတွေကြောင့် မိမိဘာသာ သီးခြား self-study လေ့လာဖို့အတွက် DataTalks Club ရဲ့ registration မှာ တိုက်ရိုက်ပါဝင်ပြီး project တွေ တင်နိုင်တာနဲ့ certificate ရနိုင်ပါတယ်။ 

Study Group အတွက် စုစုပေါင်း အများဆုံး ပါဝင်သူ ၅၀ ခန့်သာ ရည်မှန်းထားတာကြောင့် အကယ်ရွေ့ စိတ်ဝင်စားခဲ့မယ် ဆိုရင် ဒီ MM Data Engineering Study Group - Registration ကို ဖြည့်ပေးစေချင်ပါတယ်။ 
- Form Link - ⁦[https://forms.gle/caQddvXSEWphnEnc7](https://forms.gle/caQddvXSEWphnEnc7?fbclid=IwZXh0bgNhZW0CMTAAAR0kR2TU47Mb8ztFWVXrMMPHR7m7ULmho8WgMkQkFjC52ns4CyQf14tU1U4_aem_HVl9yoirZAtjipqwzVWUBQ)⁩