2025 cohort - January 13 ရက်နေ့မှာ စတင်မယ့် Data Engineering Zoomcamp အတွက်ရည်ရွယ်ပြီး study group အစီအစဥ်တစ်ခု စီစဥ်ထားပါတယ်။ မြန်မာအချင်းချင်း ရိုင်းပင်းကူညီရင်း အဆုံးထိ certificate ရအောင် သွားဖို့ ရည်ရွယ်တာပါ။ စိတ်ဝင်စားသူတွေအနေနဲ့ အောက်ပါ Registiration Link ကိုဖြည့်ပေးပါရှင်

Study Group အနေနဲ့ အချင်းချင်း ဆွေးနွေးဖို့အတွက်ကိုပဲ ဦးစားပေးထားပါတယ်။ ပါဝင်သူအားလုံးအတွက် တက်တက်ကြွကြွနဲ့ interactive ဖြစ်စေချင်တာမို့၊ ဒီနေရာမှာ တစ်ဦးတစ်ယောက်က ဦးဆောင်ပီး စာပြန်သင်တာမျိုးရှိမှာမဟုတ်ပါဘူး။

ဒါကြောင့် Study Group အတွင်းမှာပဲ group အသေးလေးတွေ ပြန်ထပ်ခွဲပြီး အချင်းချင်း စာလုပ်ဖြစ်အောင် တွန်းအားပေးပါမယ်။ ပြီးရင် အပတ်စဥ် "ဆွေးနွေးမယ်" ဆိုတဲ့ရက်ကို ရောက်ရင် ကိုယ့်အဖွဲ့၊ သူ့အဖွဲ့ လေ့လာခဲ့သမျှကို ပြန်လည်မျှဝေရပါမယ်။

ဒီလို အဖွဲ့လိုက်လုပ်ရာမှာလည်း ပိုမိုထိရောက်စေရန် ဆွေးနွေးခြင်း၊presentation၊ project လုပ်ခြင်းအပြင် သင်ရိုးမှတ်စုထုတ်ခြင်းကိုလဲ မဖြစ်မနေ လုပ်ဆောင်ရပါမယ်။ အဖွဲ့အသီးသီးကနေ DE Zoomcamp ရဲ့ Lecture Youtube များကို ကြည့်ရှုပြီး မိမိတို့ နားလည်မှု၊ ထပ်ဆင့်လေ့လာမှုတွေကို Notes အနေနဲ့ အပတ်စဥ် ရေးသားပေးရမှာ ဖြစ်ပါတယ်။ Lecture တစ်ခု - အဖွဲ့တစ်ခု - Study Notes တစ်ခု ထွက်လာမှာပါ။ အဖွဲ့တိုင်းရဲ့ notes တွေကို တစ်ခုထဲ ဖြစ်အောင် Facilitator တွေက ပြန်လည် ပေါင်းစည်းပေးမှာ ဖြစ်ပါတယ်။ ရရှိလာတဲ့ နောက်ဆုံး Notes ပေါ်မှာပဲ မူတည်ပြီး ဆွေးနွေးကြမှာ ဖြစ်ပါတယ်။ ဒါကြောင့် Lecture တစ်ခုပြီးတိုင်းမှာ သင်ခန်းစာတွေကို ကျေကျေလည်လည် နားလည်သွားဖို့ နဲ့ လက်တွေ့စမ်းသပ်ပြီး ဖြစ်ဖို့ကို တွန်းအားပေးဖို့က Study Group ရဲ့ အသက် ဖြစ်ပါလိမ့်မယ်။

တစ်ယောက်ထဲ စာမလုပ်ချင်သူများအတွက်လည်း "စာလုပ်ကြမယ်" ဆိုတဲ့ ရက်တစ်ရက် ကို အပတ်စဥ် စီစဥ်ပေးပါမယ်။ ဒီရက်ကတော့ လူတိုင်း မဖြစ်မနေ join စရာ မလိုပေမယ့် အားလုံးတစုတစည်း ပျော်ပျော်ပါးပါးနဲ့ စာအတူစုလုပ်ဖြစ်ရင် ပိုခရီးတွင်မယ်လို့ မျှော်လင့်ပါတယ်။ ဒါဆိုတော့ အပတ်စဥ် - ၂ ရက်တာ အချိန်ပေးနိုင်မယ်ဆိုရင် Study Group အစီအစဥ်မှာ ပါဝင်ပေးဖို့ ဖိတ်ခေါ်နိုင်ပါတယ်။

အကယ်၍ ကိုယ့်အချိန်အခက်အခဲတွေကြောင့် မိမိဘာသာ သီးခြား self-study လေ့လာဖို့အတွက် DataTalks Club ရဲ့ registration မှာ တိုက်ရိုက်ပါဝင်ပြီး project တွေ တင်နိုင်တာနဲ့ certificate ရနိုင်ပါတယ်။

Study Group အတွက် စုစုပေါင်း အများဆုံး ပါဝင်သူ ၅၀ ခန့်သာ ရည်မှန်းထားတာကြောင့် အကယ်၍ စိတ်ဝင်စားခဲ့မယ် ဆိုရင် ဒီ MM Data Engineering Study Group - Registration ကို ဖြည့်ပေးစေချင်ပါတယ်။

မှတ်ချက်။ ။ Study Group မှာပါဝင်မယ်ဆိုလျှင် ပါဝင်သူသည် ၂၀၂၁ ဖေဖော်ဝါရီနောက်ပိုင်းမှာ အစိုးရကျောင်းက ပြီးထားသူဖြစ်လို့ မဖြစ်ရပါဘူး။

သင်ရိုးလိုအပ်ချက်အရ ပါဝင်သူအနေနဲ့
- GCP account တခုရှိဖို့ လိုအပ်လာပါလိမ့်မယ်။
- command line, SQL, Python အခြေခံ အကျွမ်းတဝင်ရှိပြီးသားသူ ဖြစ်ဖို့လိုအပ်ပါမယ်။

Study Groupကြားခံ tool အနေနဲ့ Discord ကို သုံးသွားပါမယ်။

- StudyGroup Registration Form Link - [https://forms.gle/rx2AKuS7ytNsEXAj8](https://forms.gle/rx2AKuS7ytNsEXAj8?fbclid=IwZXh0bgNhZW0CMTAAAR3Gnl0HqJIdnTRP1KqxzV1tT5BWc7HW1fHC6jyvVjjhMF5c4_cJxIi7pL0_aem_m9ity0PgUq8YVRtQQgx7HQ)

- DE Zoomcamp by DataTalks Club main repo - [https://github.com/DataTalksClub/data-engineering-zoomcamp](https://github.com/DataTalksClub/data-engineering-zoomcamp?fbclid=IwZXh0bgNhZW0CMTAAAR2JOsTNA3U_Mf7uYPSjtBajG2CiiR59ElXZkJXVyN9FUsIGzq-NSW33ATA_aem_Jx5WVJb6kZ3HLxfgcJJ3ig)